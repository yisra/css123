
# ראש השנה תשנ"ז
**ש"ק ויום א'**  
### א' דר"ה אחר מנחה בביהמ"ד  
**החידושי הרי"ם ז"ל** לא היה אומר ד"ת בראש השנה, מאימת הדין, ואפשר בשבת יכולין לומר.  
תקיעת שופר חכמה ואינה מלאכה (ר"ה כט:), תקיעת שופר היא מן העבודות היותר חשובות שהיו במקדש, כדאי' בגמ' (שם כו.) כיון דלזכרון קאתי כלפנים דמי, ועם כל זה בטלוה חכמים בשבת שמא יעבירנו, שב ואל תעשה, ואם בידי חכמים היכולת לבטל דבר גדול כ"כ, מדה טובה מרובה לטוב, שיכולין החכמים לגזור גזירות טובות, ואי' באמרי אמת שכאשר בני ישראל מחזיקין עצמם באחדות, יכולים הצדיקים לגזור גזירות טובות, מן השמים חפצים בזה, צדיק מושל יראת אלקים, מי מושל בי צדיק (מו"ק טז:), כראש השנה יצא יוסף מבית האסורים, בפשטות הענין שהרי יוסף הצדיק הי' בשפל המדרגה, בבית האסורים, וביום אחד של ר"ה יצא ונעשה מלך, שינוי גדול כל כך אפשר שיהי' רק בר"ה, מהפך כזה, להעשות מעבד למלך יכול להיות רק בר"ה, בראש השנה יצא יוסף מבית האסורים. (ב)  
### ב' דר"ה אחר שחרית בביהמ"ד  
**ראש** השנה מבקשין על חיים, זכרנו לחיים, מרבה תורה מרבה חיים, כתי' בפרשה כי לא דבר רק הוא מכם כי הוא חייכם ובדבר הזה תאריכו ימים, עצם לימוד התורה הוא סגולה לאריכות ימים, ונאמר שם אשר תצום את בניכם, צריכין לומר זאת גם לבנים, שלימוד התורה הוא סגולה לאריכות ימים. (ב)  
* * *  
## אמרים  
**מעשה** השונמית היה בראש השנה, ויהי היום ראש השנה כדאי' בזוה"ק, היא היתה בעלת אכסניה שלו, נעשה נא עלית קיר קטנה וגו' ויהי היום ויבא שמה, היש לדבר לך אל המלך, כל ענין האכסניה, השי"ת ברא גוף עם הנשמה, הגוף הוא אכסניה לנשמה, כדאי' במד' (ויק"ר לד ג) גומל נפשו איש חסד זה הלל הזקן שבשעה שהי' נפטר מתלמידיו הי' מהלך והולך עמם א"ל תלמידיו רבי להיכן אתה הולך א"ל לגמול חסד עם הדין אכסניא בגו ביתא וכו' והדין נפשא עלובתא לאו אכסניא הוא בגו גופא וכו', ולכך יכולין לבקש בר"ה עבור האכסניה, היש לך לדבר אל המלך, עיקר הבריאה הוא שרצונו ית' הי' להיות בתחתונים, שתהי' השראת השכינה גם בעוה"ז, להיות לו דירה בתחתונים, שכל הבריאה יהי' אכסניה להשי"ת, וזהו שמבקשין מלוך על כל העולם כולו בכבודך וכו'.  
**החידושי הרי"ם ז"ל** לא אמר תורה בראש השנה, מחמת הפחד והיראה, ואפשר כי תקיעת שופר חכמה ואינה מלאכה (ר"ה כט.), וסייג לחכמה שתיקה (אבות ג יג), וע"כ לא דבר בדברי תורה, וכבר הגיד **כ"ק אאמוז"ל** פי' הגמ' (חולין פט.) מה אומנותו של אדם בעוה"ז ישים עצמו כאלם, יכול אף לד"ת וכו', עפ"י דברי **הרבי ר' בונם ז"ל** שגם הו"א בגמ' אמת, ופי' יכול, היינו מי שבאמת יכול, אף בד"ת כן, ואולי כאשר חל ר"ה בשבת שאין תוקעין, אפשר לומר תורה.  
**תקיעת** שופר היא מן העבודות היותר גדולות, כיון ולזכרון הוא כבפנים דמי (ראש השנה כו.), וברש"י בבגדי כהן גדול שלפנים דמי, ואי' שתקיעת שופר חכמה ואינה מלאכה, ובדרך רמז תקיעת שופר כ"כ גבוה כבפנים דמי, דבר חשוב כ"כ, האיך זה שלא נחשב כעבודה, עבודת מתנה, אין לנו השגה בדברי קבלה, חכמה היא הספירה היותר גבוהה, ובחכמה אין כלל ענין מלאכה, גם השבת גבוהה עוד יותר, שאין בה מלאכה כלל.  
**תקעו** בחדש שופר בכסה ליום חגגו, תקעו בחודש כל החודש הי' צריך לתקוע, אלא שתקיעות ר"ה עולין לנו לכל החודש, בכסה ליום חגנו שכח התקיעות לכל החודש נמצא בראש השנה, כי חק לישראל הוא משפט לאלקי יעקב, תקיעת שופר הגם שכתבו בה כמה טעמים היא חק, כי חק לישראל הוא, הרמב"ם מצא רמז לזה עורו ישנים משנתכם, אבל אפשר שמ"מ הוא חק, גם הרמב"ם עצמו כ' רק רמז יש וכו', שאינו אלא רמז, חק לישראל הוא.  
**הרמב"ם** כ' שאע"פ שתקיעת שופר גזירת הכתוב רמז יש בו כלומר עורו ישנים משנתכם ונרדמים מתרדמתכם, חוני המעגל ישן שבעים שנה (תענית כג:) ואח"כ לא האמינו לו שהוא חוני המעגל, וגם הוא הי' תמה על כך שיתכן לישן ע' שנה, אצל כל אדם יש שהוא כישן, אם מעט אם הרבה, ובראש השנה ע"י השופר עורו ישנים משנתכם ויכולין להגיע ולהשיג מדריגה גבוהה, בר"ה זיל לעין טב וקדשי' לירחא ושלח לי סימנא דוד מלך ישראל חי וקיים (ר"ה כה.), דוד המלך לא הי' ישן, ביום בודאי לא, גם בלילה, דוד מלך ישראל חי וקיים.  
**איתא** בגמ' (ר"ה לד.) אתקין רבי אבהו בקסרי תקיעה שלשה וכו', כולם דקדקו מה הי' קודם ר' אבהו, אי' במד' (ב"ר סב ג) כד דמך רבי אבהו אחזו לי' י"ג נהרי אפרסמון וכו' אמר אלין דאבהו ואני אמרתי לריק יגעתי, אין זה ענין פשוט, רבי אבהו חשש בענין הספיקות, הוא תיקן כל הספיקות, אני אמרתי לריק יגעתי על התיקון שפעל בענין הספיקות, ועל כך הראו לו שכרו י"ג נהרי דאפרסמון, וזה ענין רבי אבחר בקסרי דאתקין תקיעה שלשה, לתקן כל הספיקות.  
**בגמ'** (ר"ה לב:) תקיעה נמי נעביד בראשון משום זריזין מקדימין למצות, אמר ר"י בשעת גזירת המלכות שנו, והתוס' כ' שאע"פ שבטלה גזירת המלכות לא עבדי' כדמעיקרא אע"ג דזריזין מקדימין למצות וכו' ע"ש, אפשר כי גם אחר הגזירה נהגו כן כי יש ענין לזכור שעת הגזירה שהיתה, וגם שאף מנהג מחמת טעם שהי' מבטל ענין זריזין מקדימין למצות.  
**איתא** מהאריז"ל לומר קודם התקיעות למנצח לבני קרח, י"ל כי בני קרח עשו תשובה ונתקבלה תשובתם, ובני קרח לא מתו, במחלוקת קרח ביקש משרע''ה אל תפן אל מנחתם, אל תקבלם בתשובה, ומ"מ כאשר שבו נתקבלה תשובתם, לכך מזכירין זאת בר"ה קודם תקיעת שופר, תחילת ימי התשובה, להראות גודל כח התשובה.  
כיון שאמר ובתורתך כתוב לאמר שוב אינו צריך (ר"ה לה. וברש"י שם), אפשר בדרך צחות, כאשר עוסקין בתורה יוצאין ידי חובת מלכיות, זכרונות, שופרות ושאר ענינים, וכן כתוב בתורתך. חסידי קאצק היו עוסקים בתורה כמה שעות ואח"כ התפללו ותקעו, ואכן אמת הוא, דאי' בגמ' (שבת פח.) משמים השמעת דין ארץ יראה ושקטה, בתחלה יראה ולבסוף שקטה, ע"י קבלת התורה, התורה היא תכלית הבריאה, היה הקב"ה מביט בתורה ובורא את העולם, ואח"כ יכולין ליגש לתפלה ולתקיעת שופר.  
**וטהר** לבנו לעבדך באמת, כי אתה אלקים אמת ודברך אמת, בר"ה מזכירין הרבה פעמים אמת, ואפשר כי בשעה שבא הקב"ה לבראות את אדה"ר אי' במד' (ב"ר ח ה) אמת אומר אל יברא וכו' נטל אמת והשליכו לארץ, ותשלך אמת ארצה, על כן בראש השנה זמן בריאת האדם מזכירין האמת, לשתף אותה. ודברך אמת, בקאצק היו אומרים מעט אבל אמיתי.  
**ובכן** תן פחדך וכו' ואימתך וכו' ויראוך וכו', אף שהכל בידי שמים חוץ מיראת שמים (ברכות לג:) וברש"י את זו מסר בידו של אדם ונתן לפניו ב' דרכים והוא יבחר ביראת שמים, ואי' בזוה"ק שגם לבקש על יר"ש אי אפשר, ואולי בראש השנה הוא ענין אחר, ואכן אפשר לבקש.  
**זה** דור דורשיו מבקשי פניך יעקב סלה, בפשטות למה נזכר יעקב דוקא, רק כוחו של יעקב אבינו נשאר לדורות, מבקשי פניך יעקב, יעקב אבינו לא מת (תענית ה:), והגם שאמרו וכי בכדי ספדו וכו' מה זרעו בחיים אף הוא בחיים, הרי אמרו ז"ל (מגילה יח.) שקראו הקב"ה ליעקב אל, וע"כ שיעקב אבינו לא מת, כח האלקות נשאר לתמיד, לכל הדורות, זה דור דורשיו מבקשי פניך יעקב סלה.  
**אתה** זוכר מעשה עולם, כתי' זכור ימות עולם בינו שנות דור ודור, זכור ימות עולם המה ימי ראש השנה, וכאשר ציוונו לזכור בודאי השי"ת עצמו זוכר, ראש השנה יום הזכרון אומרים זכרונות, אתה זוכר מעשה עולם השי"ת זוכר מתחלת הבריאה עד סופה, וזהו ימות עולם, היינו בימים אלו של ראש השנה שכל העולם מבריאתו נזכר לפניו ית'.  
**אתה** זוכר מעשה עולם וכר', אי' בגמ' (שבת נה.) י"א תמה זכות אבות, מ"מ בראש השנה יום הזכרון, מזכירין הכל מתחלה, אתה זוכר את כל המפעל וכו' צופה ומביט עד סוף כל הדורות, אזי נכלל גם זאת ככלל הזכירה, מתחילת הבריאה נכלל גם זכות אבות, ועקדת יצחק לזרעו היום ברחמים תזכור.  
**וגם** את נח באהבה זכרת, רתפקדהו בדבר ישועה ורחמים, נזכר נח בר"ה שאף שי"א מקטני אמנה הי' ולא הגיע למדרגת האבות, מ"מ כיון שהי' באהבה זכרת אותו, כן תפקוד אותנו. וחשבתי כי אצל נח, איש צדיק תמים הי' בדורותיו יש דורשים לשבח כ"ש אילו הי' בדור של צדיקים הי' צדיק, ויש דורשים לגנאי לפי דורו היה צדיק ואילו הי' בדורו של אברהם לא הי' נחשב לכלום, וכבר דקדקו אם אפשר לדרוש לשבח למה צריך לדרוש לגנאי, רק באמת מה שדרשו כן כי בגנאי עצמו יש השבח, שיהי' לימוד זכרת לדורות, שהכל לפי המקום הכל לפי הזמן, שאין האדם נידון אלא לפי דורו, ואין באין עמו בטרוניה שאינו כאברהם בדורו, לפי דורו הי' צדיק אזי הוא צדיק, וזה הטעם שמזכירין בר"ה וגם את נח באהבה זכרת, לעורר הענין הזה.  
הבן יקיר לי אפרים אם ילד שעשועים כי מדי דברי בו זכור אזכרנו עוד, יעקב אבינו ע"ה בברכתו הקדים אפרים למנשה, כי אפרים מדי דברי בו זכור אזכרנו, רחם ארחמנו, שהוא מעורר הברכה, הבן יקיר לי, ולכך בך יברך ישראל לאמר ישימך אלקים כאפרים וכמנשה, לעורר הזכרון והברכה.  
**חמשה** קנינים קנה לו הקב"ה בעולמו וכו' ישראל קנין אחד וכו', ראש השנה זה היום תחלת מעשיך, מחשבתן של ישראל קדמה לכל (ב"ר א ה), זה היום תחלת מעשיך זכרון ליום ראשון למחשבתן של ישראל שקדמה לכל.  
**ברוך** אתה ה' שומע קול תרועת עמו ישראל ברחמים, כאשר תקנו לברך כן הרי לא תקנו ברכה שתהי' לבטלה, ובודאי כן הוא שומע קול תרועת עמו ישראל ברחמים.  
**ותקח** לו אמו אשה מארץ מצרים, וברש"י מחז"ל ממקום גדוליה וכו' היינו דאמרי אינשי זרוק חוטרא לאוירא אעיקריה קאי, מדה טובה מרובה בישראל שיכול לחזור לאבותיו, ואף אם עבר ונתרחק מהשי"ת, כאשר מגיע יום הדין ושב הוא חוזר לשורש אבותיו, מקום גדולי', וזה טעם קריאה זו בראש השנה.  
ויען עלי ויאמר לכי לשלום ואלקי ישראל יתן את שלתך, בגמ' ברכות (לא:) מכאן לחושד את חברו בדבר שאין בו שצריך לפייסו ולא עוד אלא שצריך לברכו, אולי צריך לברכו כי החושד בחבירו בדבר שאינו ראוי גורם בו פגם, ועל כך צריך לברכו להסיר ממנו הפגם, תפלת חנה בראש השנה, תחלת הבריאה, ואמרו שם בגמ' אמרה חנה לפני הקב"ה רבש"ע מכל צבאי צבאות שבראת בעולמך קשה בעיניך שתתן לי בן אחד, משל למלך בו"ד שעשה סעודה לעבדיו בא עני א' ועמד על הפתח וכו' דחק ונכנס אצל המלך א"ל אדוני המלך מכל סעודה שעשית קשה בעיניך ליתן לי פרוסה א', גם סעודת שבת נקראת סעודת המלך, ליל ש"ק סעודתא דמטרוניתא וסעודת היום סעודתא דמלכא.  
**בראש** השנה נפקדה שרה רחל וחנה (ראש השנה יא.), ראש השנה זמן הבריאה, היום הרת עולם, והרי לא תוהו בראה לשבת יצרה, א"כ ר"ה הוא הזמן שאפשר לבקש אודות בנים.  
**בר"ה** כמה דכייף איניש דעתיה טפי מעלי (ר"ה כו :), בראש השנה נפקדה חנה ומפטירין ביום ראשון ותתפלל חנה וגו' אל תרבו תדברו גבוהה גבוהה, ובגמ' (ברכות י:) אל יעמוד אדם במקום גבוה ויתפלל וכו', ממעמקים קראתיך ה', ואי' (מ"א סי' צ ס"א) שזה הטעם שמקום שהש"צ עומד עמוק משאר ביהכנ"ס, ועל כן נקרא בגמ' יורד לפני התיבה, ממעמקים קראתיך ה'.  
**איתא בשפת אמת** שבראש השנה שמקבלין עול מלכות שמים צריכין בני ישראל להיות בשמחה. ומלכותו ברצון קבלו עליהם וכו', בר"ה שמקבלים עליהם עול מלכות שמים, אזי בשמחה רבה ואמרו כולם.  
**ותרענה** באחו, ברש"י סימן הוא לימי השובע שהבריות נראות יפות זו לזו שאין עין בריה צרה בחברתה, חשבתי היום כי גם להיפך כן הוא, שאם הבריות נראין כשפניהם צהובות זה לזה, אפשר שתהי' שנה טובה, כאשר הבריות טובים איש עם רעהו, כששמחים זה עם זה, אזי יהיו ימי שובע, שנה טובה, וכתי' נפתלי שבע רצון ומלא ברכת ה', כאשר שבע רצון, אז ומלא ברכת ה'.  
**ויהי** היום ויאמר יונתן וגו' וישלח את קצה המטה אשר בידו ויטבול אותה ביערת הדבש וישב ידו אל פיו ותאורנה עיניו, ויהי היום, הרמז לאכילת דבש בראש השנה, ותאורנה עיניו.  
**שירבו** זכיותנו כרמון, בגמ' (עירובין יט.) פושעי ישראל שמלאין מצות כרמון, בראש השנה אין חפצים להזכיר הפושעים, אבל מזכירין אותם לזכות ולטובה ברמז, בצד הטוב שבהם, שירבו זכיותינו כרמון.  
**התקיעות** ביום ב' המה גם עבור היום הראשון, שבת, שלא תקעו, ב' ימי ראש השנה יומא אריכתא, הכל אחד, אם כבנים אם כעבדים, כאשר חל יום ראשון של ר"ה בשבת נכון הסדר, כי בשבת בחי' בנים, ואח"כ בחי' עבדים, אבל בין כך ובין כך אתם קרויים בנים (קידושין לו.), בנים אתם לה' אלקיכם, כי ב' ימי ר"ה יומא אריכתא.  
**ראש** השנה הוא היו"ט היחיד שגם בארץ ישראל ב' ימים, אין זה יו"ט שני כי הכל יומא אריכתא, העולם אומרים שענין ב' הימים כדי שגם כאשר חל ר"ה בשבת ג"כ יוכלו לתקוע, שלא ידחה השופר לגמרי, איתא בספרי חסידות שביום הראשון יבקשו על רוחניות וביום השני על גשמיות, ואי' בגמ' (ע"ז ג:) שלש הראשונות הקב"ה יושב ועוסק בתורה, שניות יושב ודן את כל העולם כיון שרואה וכו' עומד מכסא הדין ויושב על כסא רחמים, שלישיות יושב וזן את כל העולם, הרמז גם על ראש השנה, יום א' רוחניות, תורה, יושב ודן, יום ב' יושב וזן, גשמיות, לי נראה שאין כאן ב' ימים, יום א' ויום ב', כי באמת הכל יומא אריכתא, אבל ביום הראשון יש הענין שלא לבקש יותר מדאי, הב הב, אך אח"כ ביום השני זה אינו, ומותר לבקש, ונוהגין לומר בליל ר"ה לדוד מזמור, ואי' שהוא סגולה לפרנסה, ובגמ' (תענית ט:) כי יהיב רחמנא שובעא לחיי הוא דיהיב, ובר"ה מבקשין על חיים.  
**בראש** השנה אין להרבות בבקשות כדאי', הב הב, בשבת בודאי אסור, שאלת צרכים, הרי גם אבינו מלכנו אין אומרים בראש השנה שחל בשבת, שבת היא מלזעוק ורפואה קרובה לבא, יכולה היא שתרחם (שבת יב.), וברש"י אם תכבדוהו מלהצטער בה, אזי השבת עצמה משלמת.  
**בירושלמי** מאן דדמיך בריש שתא וכו', אולי בשבת אין שייך זאת, כי הענין הזה הוא רק כאשר תוקעין, דאי' ברמב"ם הרמז לשופר עורו ישנים משנתכם, א"כ בשבת שאין תוקעין לא שייך זה.  
# ראש השנה תשנ"ח
ירושלים  
### יום א' דראש השנה  
**אי'** בגמ' שבת (קיט.) כל העונה אמן יהא שמי' רבא מכרך בכל כחו קורעין לו גזר דינו וכו', ואמרו שם אפי' יש בו שמץ של ע"ז מוחלין לו, **הפני מנחם ז"ל** הביא בשם זקני **האמרי אמת ז"ל** דאי' שב' ימי ראש השנה המה כנגד אנכי ולא יהי' לך, ראש השנה כל אחד הוא העונה אמן יהא שמי' רבא בכל כחו, שהרי מבקשין כל העת על מלכות, א"כ ראש השנה ב' ימים ראשונים מעשרת ימי תשובה הוא ג"כ זמן מחילה, רש"י פי' בכל כחו בכל כוונתו, ובתוס' הביאו הפסיקתא במעשה דר' ישמעאל שמבטלים גזירות קשות, שבענו בבקר חסדך ונרננה ונשמחה בכל ימינו, שבענו בבקר הכוונה לראש השנה, כאשר יהי' שבענו בבקר חסדך, אזי יהי' נרננה ונשמחה בכל ימינו, וגזירות קשות מתבטלין ונהפכין לחסדים. (ב)  
* * *   
## אמרים
**אמרו** לפני בראש השנה מלכיות וכו' כדי שתמליכוני עליכם (ר"ה טז.), **כ"ק אאמוז"ל** דקדק **בלב שמחה** וכי כאמירה לבד די, הרי צריך לקבל על עצמו עול מלכות שמים, אכן אפשר כי בדבר ה' שמים נעשו, השי"ת ברא העולם בדיבור, במאמר, ולכך גם לבני ישראל הבאים להמליכו אמר אמרו לפני מלכיות וכו', בדיבור, באמירה, כדי שתמליכוני עליכם, כי כמו שבדבר ה' שמים נעשו כן תמליכוני עליכם בדיבור, וכענין דאי' **מהרבי מקאצק ז"ל** והיו הדברים האלה וגו' על לבבך שפעמים יש שהלב סגור, וכאשר יהיו הדברים האלה על לבבך, אזי כשיפתח הלב יכנסו הדברים, וכמו כן הענין בר"ה אמרו לפני מלכיות.  
**אי'** בגמ' (ר"ה י:) בר"ה נפקדה שרה רחל וחנה, וברש"י (יא.) בא זכרתם לטובה וכו', השי"ת ברא העולם שיהי' בנוי, שיהיו בו בני אדם לרוב, לא תוהו בראה לשבת יצרה, ראש השנה זמן הבריאה היום הרת עולם, זמן התחלה זה היום תחלת מעשיך, הזמן לבקש על בנים, ואכן כן אי' שביום ראשון של ר"ה אפשר לבקש על בנים, כמה יבראון, היום הרת עולם, הזמן לבקש לא רק להפקד בבנים כי אם גם עבורנו אנו, גם אנו נקראין כנים, בנים אתם לה' אלקיכם, שנהי' בנים טובים, שנוושע אנחנו, וזה גם הענין שבר"ה זמן הבריאה מבקשין על חיים, זכרנו לחיים, כי לא תוהו בראה לשבת יצרה.  
**בראש** השנה מפטירין בחנה, אי' בגמ' (ברכות לא.) כמה הלכתא גברוותא איכא למשמע מהני קראי דחנה, חנה היתה צריכה להתיגע הרבה שיוכל שמואל לבא לעולם, לתקן הענין של קרח, שבא בקושי, דאי' קרח שפקח הי' מה ראה לשטות זו, עינו הטעתו ראה שלשלת גדולה יוצאה ממנו שמואל ששקול כנגד משה ואהרן וכו', ולא ראה יפה לפי שבניו עשו תשובה, ושמעתי **מהבית ישראל ז"ל** בהר כנען, כי טענת קרח היתה שאם אין הצדק עמו אי אפשר שיצא שמואל ממנו, אבל דעת משרע"ה הי' שמ''מ כיון שבניו עשו תשובה יכול שמואל לצאת ממנו, וכן היא האמת כדעת משרע"ה, אבל בניקל זה לא הגיע, שהיתה חנה עקרה, וגם אח"כ כאשר הורה שמואל הלכה בפני רבו וביקש עלי להמיתו צווחה חנה קמי' וכו' אל הנער הזה התפללתי (ברכות לא:), חנה היתה צריכה לבקש הרבה על כך לתקן ענין קרח, וכמ"ש מוריד שאול ויעל ודרשו ז"ל (במדמ"ר יח יג) על עדת קרח שעמדה חנה ונתפללה עליהם, ולכן מפטירין בראש השנה בחנה, וזה גם ענין סמיכות למנצח לבני קרח שאומרין קודם התקיעות להפטרת חנה, ענין התיקון מקרח, קרח אמר כי כל העדה כלם קדושים ובתוכם ה' ומדוע תתנשאו על קהל ה', וחנה אמרה אל תרבו תדברו גבוהה גבוהה יצא עתק מפיכם, ותיקנה בזה, וזה גם בענין השופר בר"ה דאי' בגמ' ר"ה כו:) שופר של ראש השנה מצוה בכפופין, כמה דכייף איניש דעתי' טפי מעלי, והיא אמרה אל תרבו תדברו גבוהה גבוהה יצא עתק מפיכם, זו היא ההכנה לתקיעת שופר.  
**חנה** בנבואתה ראתה עד סוף כל הדורות, ויתן עוז למלכו וירם קרן משיחו, חנה נמנית בין שאר נביאות (מגילה יד.), ובגמ' (פסחים סו:) כל המתיהר וכו' אם נביא הוא נבואתו מסתלקת ממנו מדבורה דכתי' חדלו פרזון בישראל חדלו עד שקמתי דבורה שקמתי אם בישראל וכתי' עורי עורי דבורה עורי עורי דברי שיר, שבתחלה כאשר היתה מתפארת לעצמה נסתלקה ממנה נבואתה, אבל אצל חנה לא כן הי', אל תרבו תדברו גבוהה גבוהה יצא עתק מפיכם, ולכך היתה הנבואה אצל חנה עד סוף כל הדורות.  
**בגמ'** (עירובין יג:) נוח לו לאדם שלא נברא יותר משנברא עכשיו שנברא יפשפש במעשיו, עתה עומדים בעכשיו שנברא, עכשיו שנברא יפשפש במעשיו, עשרת ימי תשובה, במד' בראשית (ח ה) בשעה שבא הקב''ה לבראות את אדה"ר נעשו מלאכי השרת כיתים כיתים וכו' מהם אומרים אל יברא וכו' שכולו שקרים וכו' דכולי' קטטה וכו', עד שמלאכי השרת מדיינין אלו עם אלו וכו' בראו הקב"ה, אמר להן מה אתם מדיינין כבר נעשה אדם, כבר נעשה אדם זהו העכשיו שנברא, לפשפש במעשיו ולתקן זאת, ובר"ה שבו נברא האדם, אז הוא עכשיו שנברא ויפשפש במעשיו.  
**הכל** בידי שמים חוץ מיראת שמים (ברכות לג:), שהיא מסורה בידי אדם שיהא הוא עצמו מכין לבו לכך (רש"י מגילה כה.), בראש השנה מבקשין על יראת שמים, ובכן תן פחדך וכו' ואימתך וכו' ויראוך כל המעשים, כי בימים אלו הקב"ה מראה מלכותו לשפוט את העולם (רש"י ברכות יב:), לכן יכולין לבקש ולפעול על יר"ש, וזה ענין הבקשה ובכן תן פחדך וכו' שתהא התגלות מלכות שמים על העולם, וממילא יראוך כל המעשים שתפול היראה על כל העולם, גם י"ל כי מה שאמרו שיר"ש מסורה ביד אדם, היינו שצריך האדם לעשרת דבר מה לזה, ולכך גם תפילה מועלת, ובכן תן פחדך וכו' ויראוך כל המעשים.  
**וישתחוו** לפניך כל הברואים ויעשו כולם אגודה אחת לעשות רצונך בלבב שלם, אין הפי' על אחדות בני אדם בלבד, אך על כללות הבריאה נאמר, כי השי"ת ברא את האדם, ויש בו יצר טוב ויצר הרע, רוחניות וגשמיות, למלאך אין יצה"ר (שבת יש לו תפקיד והוא עושהו כשלימות, וישתחוו לפניך כל הברואים ויעשו כלם אגודה אחת, כל הברואים כל הבריאה  
כולה שתהי' אגודה אחת, שיהיו כולם שוין, וזה דאי' (תקו"ז ה, יט:) ויהי מבדיל בין מים למים וכו' דמים תתאין אינון בוכין ואמרין אנן בעיין למהוי קדם מלכא, ויעשו כולם אגודה אחת, לעשות רצונך בלבב שלם, עם כל הלב, וטהר לבנו לעבדך באמת.  
**מלוך** על כל העולם כולו בכבודך, בראש השנה מבקשין על כל הברואים, אולם חייך קודמים לחיי חבירך (ב"מ סב.), והתפלה על עצמו קודמת, כמו שמצינו בוידוי הכהן הגדול ביום הכיפורים שהקדים לבקש על עצמו ואח"כ עבור אחרים.  
**בגמ'** (תענית ט.) מטר בשביל יחיד פרנסה בשביל רבים, מטר בשביל יחיד, צדיק, פרנסה בשביל רבים, בראש השנה שכל ישראל מבקשיך אפשר שתהי' גם פרנסה, בשביל רבים, שהרי הוא לרבים, בגמ' (קידושין פב:) הרעותי את מעשי וקפחתי את פרנסתי, ראש השנה תחלת הבריאה, אשר עשה האלקים את האדם ישר והמה בקשו חשבונות רבים, בראש השנה כאשר עדיין לא הספיקו לקלקל ולפגום, טרם הרעותי מעשי, אזי יכולין לבקש על עניני פרנסה, שעדיין לא קיפחתי פרנסתי.  
**הרמב''ם** (ה' דעות פ"ה הי"א) כ' שדרך בעלי דעה שיקבע לו אדם מלאכה המפרנסת אותו תחלה וכו' ואח"כ ישא אשה, הרמב"ם קבע זו הדרך כפי מה שהי' בבריאת העולם, שהכין השי"ת הכל מקודם, בתחלת הבריאה וכל שיח השדה טרם יהי' בארץ וגו' כי לא המטיר ה' אלקים על הארץ ואדם אין לעבוד את האדמה, וברש"י מ"ט לא המטיר לפי שאדם אין לעבוד את האדמה ואין מכיר בטובתן של גשמים, גשמים נמי היינו פרנסה (תענית ב:), הפרנסה באה כאשר האדם מבקש עלי', ולכך כאשר יצר את האדם כתי' ויטע ה' אלקים וגו' ויצמח וגו', וכאשר קבע לו פרנסתו אז אמר לא טוב היות האדם לבדו אעשה לו עזר כנגדו.  
**כי**  אתה שומע קול שופר ומאזין תרועה ואין דומה לך, ענין תקיעת שופר הוא חק, אין יודעין הטעם, כי חק לישראל הוא משפט לאלקי יעקב, רק השי"ת לבדו יודע טעם תקיעת שופר, וזהו ומאזין תרועה ואין דומה לך, שומע קול תרועת עמו ישראל ברחמים, על התקיעה אין הוה אמינא שלא תהא נשמעת ברחמים, רק אפי' התרועה ג"כ שומע קול תרועת עמו ישראל ברחמים, עפ"י הכוונות התקיעה באה למתק הדין שבתרועה.  
**אין**  אומרים הלל בראש השנה ובגמ' (ר"ה ל"ב:) הטעם אפשר מלך יושב על כסא דין וספרי חיים וספרי מתים פתוחין לפניו וישראל אומרים שירה, אין זה מחמת היראה, רק כאשר הכל פתוח ספרי חיים וספרי מתים אזי אמירת הלל כלועג לרש, שהרי בהלל אומרין לא המתים יהללו יה, והרי זה כלועג לרש ביותר.  
**ברוך**  הוא אלקינו שבראנו לכבודו וכו' ונתן לנו תורת אמת, בר"ה צריכין לומר תורת אמת, ודברך אמת וקיים לעד.  
**הענין**  שביום הראשון מבקשין על רוחניות וביום ב' על גשמיות, לא מצינו בס' קדמונים, אך אי' שביום ראשון דינא קשיא וביום ב' דינא רפיא (זוה"ק ח"ג רלא:), אבל שניהם יום אחד הם, ומן הנראה שביום הראשון אין מבקשין כי אין אנו חפצים להיות כמו אלו הצווחין ככלבין הב הב (תיקו"ז ו, כב.), על כן השאירו זאת ליום הב'.  
**בקריאת**  התורה פרשת העקידה, כ"ק **אאמוז"ל** הביא **בלב שמחה** פ' וירא מדרש שבעקידה שחט אברהם אבינו את יצחק על גבי המזבח, ועשאו אפר, הביא עליו הקב"ה טל והחי' אותו וכו' מיד פתחו מלאכי השרת ואמרו בא"י מחי' המתים, ולכך ברכת מחי' המתים כנגד יצחק, ופי' בזה הכ' יען אשר עשית את הדבר הזה, עשית ממש, אולם באבן עזרא כ' שא"א לפרש כן. ויקרא מלאך ה' אל אברהם שנית מן השמים וגו' יען אשר עשית את הדבר הזה ולא חשכת וגו', וכי מלאך ה' צריך שיאמר דברו ב' פעמים, והרי כבר דבר אליו מקודם עתה ידעתי כי ירא אלקים אתה ולא חשכת וגו', וי"ל כי שנית מן השמים הוא כי אחר תחיית המתים של יצחק הי' צריך שנית, ובדרך רמז אפשר שנית הרמז על יום ב' דראש השנה, ובפעם השנית הי' עיקר הברכות, כי ברך אברכך, והרבה ארבה את זרעך, ברכה כפולה.  
**הטוב**  ומטיב לרעים ולטובים, הטעם שהקדים הרעים לטובים כי הטוב שבהטבה לרעים ניכר יותר מן הטוב שבהטבה לטובים.  
# ראש השנה תשנ"ט
**ירושלים**  
**אי' בשפת אמת** ראש השנה יום ראשון מעשרת ימי תשובה, כי האלקים עשה את האדם ישר, ובכל ר"ה מתחדש זה הדרך הישר, לכן תוקעין בשופר לאחוז בזה הדרך ולא לחשוב עוד חשבונות רבים, כדאי' בפרקי דר"א כשעלה משרע"ה להר במ' אחרונים תקעו בשופר שלא יטעו עוד אחר ע"ז, כמו כן תוקעין היום כמו אז, לעמוד בזו ההתחדשות שלא לנטות עוד מדרך הישר. השי"ת ברא האדם ישר קודם שיגיעו החשבונות רבים, ובראש השנה מתחדשת הבריאה וצריכין להחזיק עצמנו ישר כי האלקים עשה את האדם ישר, אי' בגמ' ר"ה (טז:) למה תוקעין ומדיעין כשהן יושבין ותוקעין ומריעין כשהן עומדין, כדי לערבב השטן, רשיז"ל הוסיף כשישמע ישראל מחבבין את המצות מסתתמין דבריו, כאשר רואה שישראל מחבבין את המצות היינו שמתנהגין לפנים משורת הדין, ישר הוא לפנים משורת הדין, ועשית הישר והטוב פי' רש"י לפנים משורת הדין, ואזי נתערבב השטן, עד כמה שבני ישראל מתנהגין לפנים משורת הדין כן מתנהגין מן השמים ג"כ לפנים משורת הדין, ועשית הישר והטוב בעיני ה' למען ייטב לך וגו', ויתכן שראיתי בס' כי הענין שנוהגין ב' ימים ר"ה אף בארץ ישראל, בענין תוקעין ומריעין כשהן יושבין ותוקעין ומריעין כשהן עומדין, להראות שאנו מחבבין את המצות לפנים משורת הדין, שתהי' שנה טובה. (ב)  
ראש השנה הוא זמן קבלת עול מלכות שמים, ואם אמרו בגמ' (ר"ה טז.) אמרו לפני בראש השנה מלכיות, כדי שתמליכוני עליכם, הרי שיכולין לקבל עומ"ש על כל השנה, אמרו לפני וכו' הגם שהוא באמירה לבד יכולין לקבל ביום הזה והדברים יהיו נכנסין, כאשר הגידו בשם **הרבי מקאצק ז"ל** והביאו גם **בבית ישראל** והיו הדברים האלה אשר אנכי מצוך היום על לבבך, האדם קורא ק"ש כל ימות השנה וכאשר נפתח פעם אזי נכנסין הדברים, שאו שערים ראשיכם ושאו פתחי עולם בראש השנה נפתחין לבבות בני ישראל ויכולין לקבל, וזו הקבלה תסייע על כל השנה. (ב)  
* * *
## אמרים
**ראש** השנה, יום הזכרון, קבעוהו ליומא דצלותא, בראש השנה מתחדשת הבריאה, ואי' על ג' דברים העולם עומד על התורה ועל העבודה ועל גמילות חסדים, על שלשה דברים ובשנים לא די, על ב' רגלים אינו עומד, ואיך תהי' לו עמידה בזמן הזה שאין לנו מקדש ועבורה, ולא נשאר בידינו רק תורה וגמילות חסדים, על כן קבעו יום התחדשות הבריאה להיות יומא דצלותא, צלותא עבודה, איזו היא עבודה שהיא בלב הרי אומר זו תפלה (תענית ב.), כדי שיוכל להיות לעולם עמידה וקיום, ר"ה יום הזכרון יומא דצלותא, וזוכר חסדי אבות ומביא גואל לבני בניהם, יסוד התפלה זכות אבות, תפלות אבות תקנום, גם מ"ש על ג' דברים העולם עומד וכו' נאמר בתחלת מס' אבות, על העבודה תפלה, ומזכירין בר"ה הרבה זכות אבות, תפלה עבודה להעמיד ולקיים הבריאה בעת שמתחדשת, וזוכר חסדי אבות.  
**לאלתר** לחיים טובים, צדיקים יודעין מקודם, הם רואים כבר בלילה, לאלתר לחיים טובים. לאלתר ממש, כבר מן הלילה, גם בגמ' (ברכות יח:) נראה כן, שכבר בלילה יודעיך מעשה בחסיד אחד שנתן דינר לעני בערב ר"ה בשני בצורת והקניטתו אשתו והלך ולן בכית הקברות ושמע ב' רוחות שמספרות זו לזו וכו בואי ונשוט בעולם ונשמע מאחורי הפרגוד מה פורענות בא לעולם וכו', כבר בליל ר"ה שמע את העתיד לבא, הלך ולן בביה"ק וכו' הגם כי כל ימות השנה הוא מסימני השוטה (חגיגה ג:), מ"מ יש רמז כי בראש השנה אינו כן, ר"ה ספרי חיים וספרי מתים פתוחין לפניו אזי הכל שוה, לכך הלך ולן וכו' ושמע וכו'.  
**בגמ'** (שבת קנו:) אימי' דרנב"י אמרי לה כלדאי בריך גנבא הוה וכו' א"ל כסי רישיך כי היכי דתיהוו עלך אימתא דשמיא ובעי רחמי לא הוה ידע אמאי קאמרה לי' וכו', אפשר בדרך רמז, רישיך ראש השנה, כסי רישיך כי ראש השנה מכוסה, בכסה ליום חגנו, ובעי רחמי שבר"ה יכולין לבקש על יראת שמים, ובכן תן פחדך וכו' על כל מעשיך ואימתך על כל מה שבראת ויראוך כל המעשים וכו' וידע כל פעול כי אתה פעלתו ויבין כל יצור כי אתה יצרתו, כסי רישיך כי היכי דתיהוו עלך אימתא דשמיא וכו', בכל ימות השנה הרי אמרו (ברכות לג.) הכל בידי שמים חוץ מיראת שמים, לבד ראש השבה שמבקשין בזה, כ"כ.  
**לעולם** יהא רגיל למיחזי בריש שתא קרא ורוביא וכו' (הוריות יב.), למחזי, בראי' די, ואפשר פי' למיחזי וכו' שע"י האכילה יכולין לראות, וע"ד דאי' (יומא פג:) הדבש וכל מיני מתיקה מאירין מאור עיניו של אדם, ויטבל אותה ביערת הדבש וישב אל פיו ותאורנה עיניו, ראו נא כי אורו עיני כי טעמתי מעט דבש הזה, זהו למחזי בריש שתא, שהמתיקות טובה להאיר מאור עינים, לראות, אכן זה רק במעט, כמ"ש דבש מצאת אכול דיך וגו'.  
**שנהי'** לראש ולא לזנב, אף שאנו הדורות המאוחרים, עם כל זאת מבקשין שנהי' לראש ולא לזנב, שנהי' כדורות הראשונים.  
**אתקין** ר' אבהר בקיסרי וכו', הראשונים דקדקו וכי מה הי' קודם תקנת ר' אבהו, הכהן מלובלין ז"ל הביא דברי הגאונים שקבלה הי' בידם כי בין גנוחי בין ילולי כולהו תרועות מיקריין ונפיק אינש ידי חובתו בהון והיו מקומרת בישראל חלוקין במנהגיהון איכא דעביד הכי ואיכא דעביד הכי והכל הי' טוב ובא ר"א להשוות המנהגים להיות כולם עושים כאחר תשר"ת תר"ת ותש"ת, תקנתו של ר"א לא היתה לריק, זה הוא ר' אבהו דכד דמך אחזי לי' י"ג נהרי אפרסמון, אמר אלין דאבהו ואני אמרתי לריק יגעתי (ב"ר סב ב), זה הי' על זו התקנה, שהי' סבור שאין בזה חשיבות כ"כ, אכן השופר מעורר י"ג מכילין דרחמי, ואלו הן הי"ג נהרי דאפרסמון, שמעורר רחמים, וזה הי' מן התקנה שתיקן להשוות המנהגים בשופר, שהשופר מעורר רחמים, אלו י"ג נהרי הם הי"ג מרות של רחמים, שומע קול תרועת עמו ישראל ברחמים, תרועה ברחמים, תקיעה ברחמים אינו חירוש כ"כ, תקנת רבי אבהו הי' שיהי' התרועה ברחמים.  
**בגמ'** (ר"ה לב:) תקיעה נמי נעביד בראשון משום דזריזין מקדימין למצות וכו' בשעת השמד שנו, ובראשונים עמדו כזה א"כ מה טעם משבטלה גזרת מלכות לא עבדינן כדמעיקרא, הרי זריזין מקדימין למצות, וכ' תוס' דחיישינן שמא יחזור הדבר לקלקולו, ובפשטות הטעם כי כאשר המה לא היו יכולין להקדים לתקוע כזריזין, על כן מפני כבודם של ראשונים אין אנו מזדרזין, שלא נחשב חשובים מהם, ואפשר כי ע"י איחור התקיעה חפצים בני ישראל להזכיר בשמים לימוד זכות שגם בשעת הגזירה היו תוקעין.  
**בגמ'** (ע"ז ג:) י"ב שעות הוי היום ג' הראשונות הקב"ה יושב ועוסק בתורה שניות יושב ודן את כל העולם כולו כיון שרואה שנתחייב עולם כליי' עומד מכסא הדין ויושב על כסא רחמים שלישיות יושב וזן את כל העולם כולו וכו' רביעיות יושב ומשחק עם לויתן, ב' ימי ראש השנה יומא אריכתא, ואפשר כי אז נחלקות אלו י"ב השעות לב' הימים, כל יום ו' שעות, וביום ראשון המה השעות שיושב ועוסק בתורה ויושב ודן את כל העולם כולו וכו', וביום השני יושב וזן את כל העולם כולו וכו', ולכך אי' שאין לבקש על עניני גשמיות רק ביום השני, ברוך ה' יום יום יעמס לנו ישע ופדיום, האל ישועתנו סלה, בב' הימים צריכין ישועה, ומזכירין בזכרונות וגם את נח באהבה זכרת, ויזכר אלקים את נח ואת כל החי' ואת כל הבהמה אשר אתו בתיבה, ובמד' (ב"ר לג ג) מה זכירה נזכר לו שזן ופירנס אותם כל י"ב חודש בתיבה, הי' אז עת קשה, לא הי' זה ענין קל, ונח פרנס והאכיל את כולם, בהמות וחיות, י"ב חודש, על כן נזכר זאת לזכות, ואי' בגמ' (ר"ה כו:) לא הוו ידעי רבנן מאי וטאטאתי' במטאטא השמד וכו' לא הוו ידעי רבנן מאי השלך על ה' יהבך והוא יכלכלך וכו', הרמז בר"ה, פרנסה, השלך על ה' יהבך והוא יכלכלך, נותן לחם לכל בשר כי לעולם חסדו, אי' בגמ' (פסחים קיח.) כ"ו דורות שברא הקב"ה בעולמו ולא נתן להם תורה וזן אותם בחסדו, שם הוי' בגימ' כ"ו, זהו כ"ו דורות שזן אותם בחסדו, ברוך ה' יום יום, תוקעין בב' ימים של ר"ה, יעמס לנו ישע ופדיום, ובשמו נגיל כל היום, ובשמו בשם הוי', נגיל כל היום כמ"ש אשרי העם יודעי תרועה וכו' בשמך יגילון כל היום, ובישועתו נרים ראש עליון, כלפי מעלה, כמ"ש עלה אלקים בתרועה ה' בקול שופר.  
**הי'** עם פיפיות וכו', חידוש הוא שמבקשין עבור הש"צ הורם וכו' באור פניך יהלכון וכו' עמך בפיהם יברכו וכו' לפניך יעבירון וכו' גשים וכו', וכי כל אלו הבקשות הם עבור העובר לפני התיבה, ומה הבקשה שלא יכשלו בלשונם, הלא הש''צ מתפלל מתוך הכתב. אכן האמת כי העומד לפני התיבה הוא הש"צ, אך בעל התפלה הוא זה היודע באמת להתפלל, להעלות כל התפלות, והוא באמת שליח הציבור, והם שלוחי עמך בית ישראל, ועליהם מבקשין כל התחינה.  
